# Yolculuğum ve Veri Bilimi

Veri bilimi işine çıkan yolculuğum biraz ilginç başladı. Çocukluğumdan beri sayılar ve hesap tutmak en hoşuma giden işlerden biri. Günde kaç kere ne yaptığımı, hangi sıklıkla nereye gittiğimi, caddeden geçen arabaları renklerine göre saydığımı hatırlıyorum, hep bir istatistik tutma çabası yani. Haliyle veri bilimine ilgim pek de yeni değil. Şu anda uğraşmaya ise yazılım öğrenme isteğimle başladım, bunu da üniversitenin ilk yıllarında bir web sitesi tasarlamak istiyorum diyerek hayal ettim. Sonuç olarak bu işte yürümedim, bugünse bir patikanın neredeyse sonuna gelmiş bulunuyorum. Kişisel gelişimimde patika.dev'in katkısı son zamanlarda büyük. 

------

Gelelim veri bilimine, yakın dönemde daha da çok duyduğumu makine öğrenmesi ile işler hepten değişti diye düşünüyorum. İnsanların tüketime dair tüm davranışları günümüzde neredeyse tamamen verilere ve onların doğru işlenmesine bağlı. Yapılan veri analizleri sonucu pazarlama teknikleri ve taktikleri değişiyor. Henüz iyi bir yazılımcı olmasam da pazarlamaya dair deneyimliyim ve bugün şunu söyleyebilirim ki doğru pazarlama ile milyonlara milyonları satabilirsiniz. Olay artık sadece para kazanmak da değil, insanlar sosyal medyada geçirdiği sürede üretimden, gelişimden uzak düşüyor. Pazarlama ve haliyle arkasındaki büyük güç veri bilimiyse insanların harcadığı bu süreyi daha da uzatabiliyor. Toplumsal değişimleri bile tetikleyecek kadar kritik bir bilimin günümüzde birçok meslek grubu tarafından bilinmesi ve üzerine kafa yorulması gerektiğini düşünüyorum. Kısacası veri bilimi iki satır kod yazmak ya da program çalıştırmaktan ibaret değil, aynı zamanda toplumların değişiminde aktif ve öncü rol olarak durmaktadır. 